Title: Triathlon - książki treningowe
Category: triathlon
Tags: triathlon,książki,trening,norseman
Author: Maciej Lasyk
Summary: Kilka słów na temat bardzo wartościowych książek o tematykach wokół - treningowych.
Cover: /static/gausta.png

Tym razem #qualitycontent na temat przygotowania i trenowania do triathlonu. 
Akurat zima się zaczyna, więc to ten czas.

Ostatnio wiele osób mnie podpytywało, więc zdecydowałem się napisać skąd 
czerpię wiedzę (co nie znaczy, że do was nie wrócę - po prostu chciałem dać 
wszystkim kierunek na długie lata) i jak to wyglądało u mnie w trakcie 
przygotowań.

To co tu opisuję pozwoliło mi ukończyć Isklar Norseman Xtreme Triathlon z 
czarną koszulką dokładnie realizując plan, który sobie powziąłem 4 lata temu 
(czarna koszulka na Norsemanie - nie mniej, nie więcej).

Ja zacząłem przygodę z triathlonem kilka lat temu i co roku czytałem kilka 
książek, robiłem swoje notatki, konfrontowałem różne podejścia z książek i 
sprawdzałem co dla mnie jest lepsze a co nie działa. Poznałem też wiele osób, 
które startują i trenują, leczą, doradzają itd.

Z tego co zauważyłem to ludzie mają 2 podejścia do startowania w triathlonie: 
ukończyć tzw. ironmana (czyli pełny dystans: 4km pływania, 180km na rowerze i 
42.5km biegu; czasem chodzi konkretnie o zawody z cyklu IRONMAN lub nawet 
Mistrzostwa Świata na Hawajach, czyli IRONMAN World Championship - tu już 
poprzeczka bardzo wysoko) i potem często przestają lub też po prostu 
startowanie co roku dla przyjemności w różnych imprezach i czerpanie z tego 
max przyjemności przy mniejszym zaangażowaniu treningowym.

Na tym etapie wspomnę jeszcze, że poza serią IRONMAN czy Challenge Family 
(czyli zawody raczej płaskie, w których startujący rywalizują z bardzo mocnym 
naciskiem na czas) pojawiła się też stosunkowo nowa seria Xtri World Tour (ta, 
w której ja biorę udział), składająca się z zawodów o mocno górzystych trasach, 
często w dość wymagających warunkach (zimno, mokro, stromo).

Nie przedłużając już: ja zdecydowałem się kilka lat temu na pierwsze starty w 
okolicach Krakowa (olimpijka [czyli dystans 1.5km / 40km / 10km] FRYDMAN 
Triathlon oraz Onico Iron Dragon) a rok później już górskie "połówki" (czyli 
połowa dystansu IM: 2/90/21): ORAVAMAN oraz Tatraman. Dalej sezon przed 
Norsemanem chciałem wystartować jeszcze w pełnym dystansie na jakichś górskich 
zawodach, ale nie wyszło. Jak widzicie więc - co sezon podwajałem dystans i 
upewniałem się, że zawody kończę w górnej połówce, czyli na luzie i z zapasem 
sporym.

Pełnego dystansu nie zrobisz pozostając w zdrowiu bez opieki fizjoterapeuty - 
na to warto zwrócić uwagę. Podobnie - nie wystarczy jeździć na rowerze i 
biegać. Trzeba jeszcze dobrej opieki na basenie (chyba, że się pływa od 
dziecka i ma technikę) oraz spersonalizowanego planu na siłowni oraz ćwiczeń 
funkcjonalnych ogólnorozwojowych. Bardzo pomocna jest też joga - pozwala 
wsłuchać się w organizm i zapobiec przetrenowaniu (szczególnie istotne gdy 
trenuje się samemu bez trenera, który to wszystko ogarnia).

W pierwszych sezonach warto te sprawy oddelegować specjalistom i po prostu 
chodzić na zajęcia (plan treningowy dostosowany do naszych celów i słabości 
wykonany przez specjalistów, siłownia pod okiem ogarniętej osoby, która zwróci 
uwagę na to czy wykonujemy prawidłowo ćwiczenia zapisane w planie [lub nawet 
dopomoże w modyfikacji planu], bardzo dobry, sportowy fizjoterapeuta, który 
regularnie zrobi ci przegląd i nie dopuści do grubszej kontuzji przy okazji 
pilnując aby twój rozwój fizjologiczny szedł w dobrym kierunku [czyli zamiast 
robić samą klatę i bice po prostu rozwiniesz się odpowiednio funkcjonalnie], 
trener na basenie, który ma doświadczenie w triathlonie [pływanie basenowe nie 
równa się pływanie na wodzie otwartej w grupie ludzi], dietetyk, ponieważ na 
długim dystansie organizm nie da rady na samym cukrze i węglowodanach..

No sporo tego. Może się wydawać, że sport bardzo drogi, czasochłonny i bardzo 
trudny w realizacji swoich planów. Nic bardziej mylnego.

Czytając książki, robiąc notatki i próbując zrozumieć ten sport jesteśmy w 
stanie sami całkiem sporą część tych spraw sobie ogarnąć. Przede wszystkim mam 
tu na myśli plan treningowy, który jest kluczem do startów. Układanie go pod 
siebie, dostosowywanie i ciągła dyskusja z samym sobą na temat tego jakie cele 
i w jaki sposób realizować jest niesamowitą sprawą. Oczywiście nauka tej 
umiejętności kosztuje sporo czasu, ale poważnie - warto :) Gdy ją posiądziemy 
to potem już ryzyko kontuzji mocno spadnie, a i nasze czasy na mecie będą 
lepsze.

No i w końcu tytuły, z których czerpałem wiedzę:

1. Pierwsza pozycja to darmowa książka "Pytania o triathlon" Dariusz Sidora. Bardzo polecam, ponieważ rozwiewa ona sporo mitów i daje też szansę przemyśleć jeszcze zanim się zabierzemy za treningi czy w ogóle warto i jak to wygląda: http://xtri.pl/trening/pytania-o-triathlon-darmowy-ebook-o-triathlonie-od-dariusza-sidora/

2. Chyba najbardziej rozległy klasyk: Biblia Triathlonistów Joe Friela; ostatnie wydanie jest super (angielskojęzyczne, starsze wydania dostępne języku PL też są ok, tylko mniej uporządkowane); autor Joe Friel to bardzo znany w świecie sportów wytrzymałościowych trener, współzałożyciel TrainingPeaks (taka platforma do analizy treningów dla prosów i semi prosów): https://www.amazon.com/Triathletes-Training-Bible-Worlds-Comprehensive/dp/1937715442/ref=dp_ob_title_bk Jednak ta książka może być trochę przytłaczająca, bo opisano w niej praktycznie wszystko. Dobrze przeczytać na jesień przed rozpoczęciem sezonu tak aby sobie wszystko w głowie poukładać. Ta książka jest jednak trochę old - schoolowa.

3. Well Built Triathlete Dixona: https://www.amazon.com/Well-Built-Triathlete-Turning-Potential-Performance/dp/1937715116 - to jest coś dla ludzi, którzy już startują, powyższą biblię przeczytali, mają całkiem spoko wyniki, jednak chcą lepiej a już odbijają się od ściany a powyższa biblia nie odpowiada na pytania dlaczego już nie mają takiego progresu. Dixon jest na prawdę świetnym autorem i triathlonistą (prowdzi zresztą znanych ludzi w ramach firmy PurplePatch).

4. Strength Training for Triathletes Hagermana: trening triathlonowy bardzo mocno zależy od siły, którą człowiek jest w stanie wygenerować i mocy, którą dysponuje. Powyższe książki opisują dość dobrze kwestie treningu siłowego, jednak nie rozwiązują tego problemu systematycznie (tzn w Biblii jest opisane to dokładnie wraz z periodyzacją i ćwiczeniami, jednak dość skąpo a Dixon raczej omawia to ogólnikowo). Ta książka ten problem zupełnie rozwiązuje - opisuje wszystko od A do Z. Ja na jej bazuje już kolejny sezon i nic więcej po prostu nie potrzebuję: https://www.amazon.com/Strength-Training-Triathletes-Triathlon-Endurance/dp/1937715310

5. Primal Endurance Marka Sissona. Powyższe książki mogą trochę przytłoczyć bo dają sporo wiedzy, czasem nie do końca się ze sobą zgadzają plus człowiek musi się jeszcze zastanowić dobrze co tak na prawdę chce osiągnąć, bo bez konkretnych celów to albo się przetrenuje albo wypali w dość krótkim czasie. Dodatkowo dobrze też jest zastanowić się nad żywieniem, które jest przecież bardzo istotne. Te problemy opisuje ta książka w bardzo dobry sposób: https://www.amazon.com/Primal-Endurance-chronic-carbohydrate-dependency/dp/1939563089

6. Super dodatkiem jest też https://www.amazon.com/Beyond-Training-Mastering-Endurance-Health/dp/1628600128 - dzięki tej książce można powyższą wiedzę bardzo dobrze usystematyzować i dostosować pod swoje potrzeby. Książka tak na prawdę mówi jak nie spierdolić sobie życia treningami :)

7. Dla nerdów takich jak ja spędzających sporo czasu przed komputerem jest jeszcze pozycja, która imo jest cholernie ważna: https://www.amazon.com/Deskbound-Standing-Up-Sitting-World/dp/1628600586 - bardzo istotna jak chce się osiągać dobre wyniki w sporcie i zmniejszać ryzyko kontuzji. Dzięki niej będziemy się więcej ruszać na codzień, mniej leżeć przed TV oraz zrobimy wiele, aby praca przy biurku tak bardzo nam nie szkodziła.

8. Prawie na koniec - super pozycja dostarczająca niskopoziomowej wiedzy na temat tego jak organizm funkcjonuje, jaki wpływ na jego działanie na poziomie mikrokomórkowym mają treningi - pozycja dość naukowa: https://www.amazon.com/Developing-Endurance-Performance-Conditioning-Association/dp/0736083278

9. I już na prawdę na koniec: jeśli opisane w powyższych książkach ćwiczenia core nie wystaraczają albo chcesz zbudować pod siebie bardzo ukierunkowane zestawy ćwiczeń. to następująca książka bardzo dokładnie opisuje w jaki sposób określić swoje niedoskonałości oraz jak je poprawiać. Książka wg. mnie bardziej dla fizjoterapeutów lub osób, które bardzo mocno chcą zrozumieć jak działa ich ciało i jak je usprawnić: https://www.amazon.com/Developing-Performance-National-Conditioning-Association/dp/0736095497

To tyle - postuję to publicznie, żebyście mogli spokojnie udostępniać swoim triathlonowym znajomym. Powodzenia w startach!