Title: Triathlon - książki treningowe
Category: triathlon
Tags: triathlon,książki,trening,norseman
Author: Maciej Lasyk
Summary: Kilka słów na temat bardzo wartościowych książek o tematykach wokół - treningowych.
Cover: /static/gausta.png

Tym razem #qualitycontent na temat przygotowania i trenowania do triathlonu. 
Akurat zima się zaczyna, więc to ten czas.

Ostatnio wiele osób mnie podpytywało, więc zdecydowałem się napisać skąd 
czerpię wiedzę (co nie znaczy, że do was nie wrócę - po prostu chciałem dać 
wszystkim kierunek na długie lata) i jak to wyglądało u mnie w trakcie 
przygotowań.

To co tu opisuję pozwoliło mi ukończyć [Isklar Norseman Xtreme Triathlon](http://nxtri.com/) z 
czarną koszulką dokładnie realizując plan, który sobie powziąłem 4 lata temu 
(czarna koszulka na Norsemanie - nie mniej, nie więcej).

Ja zacząłem przygodę z triathlonem kilka lat temu i co roku czytałem kilka 
książek, robiłem swoje notatki, konfrontowałem różne podejścia z książek i 
sprawdzałem co dla mnie jest lepsze a co nie działa. Poznałem też wiele osób, 
które startują i trenują, leczą, doradzają itd.

Z tego co zauważyłem to ludzie mają 2 podejścia do startowania w triathlonie: 
ukończyć tzw. ironmana (czyli pełny dystans: 4km pływania, 180km na rowerze i 
42.5km biegu; czasem chodzi konkretnie o zawody z cyklu [Ironman](http://www.ironman.com)
lub nawet Mistrzostwa Świata na Hawajach, czyli [Ironman World Championship](http://eu.ironman.com/triathlon/events/americas/ironman/world-championship.aspx) - 
tu już poprzeczka bardzo wysoko) i potem często przestają lub też po prostu 
startowanie co roku dla przyjemności w różnych imprezach i czerpanie z tego 
max przyjemności przy mniejszym zaangażowaniu treningowym.

Na tym etapie wspomnę jeszcze, że poza serią **Ironman** czy [Challenge Family](http://www.challenge-family.com/) 
(czyli zawody raczej płaskie, w których startujący rywalizują z bardzo mocnym 
naciskiem na czas) pojawiła się też stosunkowo nowa seria [Xtri World Tour](http://xtriworldtour.com/)
(ta, w której ja biorę udział), składająca się z zawodów o mocno górzystych 
trasach, często w dość wymagających warunkach (zimno, mokro, stromo).

Nie przedłużając już: ja zdecydowałem się kilka lat temu na pierwsze starty w 
okolicach Krakowa (olimpijka [czyli dystans 1.5km / 40km / 10km] [Frydman 
Triathlon](http://frydmantriathlon.pl/) oraz [Iron Dragon](http://www.irondragon.pl/) 
a rok później już górskie "połówki" (czyli połowa dystansu IM: 2/90/21): 
[Oravaman](http://oravaman.sk/) oraz [Tatraman](http://tatraman.eu/). Dalej 
sezon przed Norsemanem chciałem wystartować jeszcze w pełnym dystansie na 
jakichś górskich zawodach, ale nie wyszło. Jak widzicie więc - co sezon 
podwajałem dystans i upewniałem się, że zawody kończę w górnej połówce, czyli 
na luzie i z zapasem sporym.

Pełnego dystansu nie zrobisz pozostając w zdrowiu bez opieki fizjoterapeuty - 
na to warto zwrócić uwagę. Podobnie - nie wystarczy jeździć na rowerze i 
biegać. Trzeba jeszcze dobrej opieki na basenie (chyba, że się pływa od 
dziecka i ma technikę) oraz spersonalizowanego planu na siłowni oraz ćwiczeń 
funkcjonalnych ogólnorozwojowych. Bardzo pomocna jest też joga - pozwala 
wsłuchać się w organizm i zapobiec przetrenowaniu (szczególnie istotne gdy 
trenuje się samemu bez trenera, który to wszystko ogarnia).

W pierwszych sezonach warto te sprawy oddelegować specjalistom i po prostu 
chodzić na zajęcia (plan treningowy dostosowany do naszych celów i słabości 
wykonany przez specjalistów, siłownia pod okiem ogarniętej osoby, która zwróci 
uwagę na to czy wykonujemy prawidłowo ćwiczenia zapisane w planie [lub nawet 
dopomoże w modyfikacji planu], bardzo dobry, sportowy fizjoterapeuta, który 
regularnie zrobi ci przegląd i nie dopuści do grubszej kontuzji przy okazji 
pilnując aby twój rozwój fizjologiczny szedł w dobrym kierunku [czyli zamiast 
robić samą klatę i bice po prostu rozwiniesz się odpowiednio funkcjonalnie], 
trener na basenie, który ma doświadczenie w triathlonie [pływanie basenowe nie 
równa się pływanie na wodzie otwartej w grupie ludzi], dietetyk, ponieważ na 
długim dystansie organizm nie da rady na samym cukrze i węglowodanach..

No sporo tego. Może się wydawać, że sport bardzo drogi, czasochłonny i bardzo 
trudny w realizacji swoich planów. Nic bardziej mylnego.

Czytając książki, robiąc notatki i próbując zrozumieć ten sport jesteśmy w 
stanie sami całkiem sporą część tych spraw sobie ogarnąć. Przede wszystkim mam 
tu na myśli plan treningowy, który jest kluczem do startów. Układanie go pod 
siebie, dostosowywanie i ciągła dyskusja z samym sobą na temat tego jakie cele 
i w jaki sposób realizować jest niesamowitą sprawą. Oczywiście nauka tej 
umiejętności kosztuje sporo czasu, ale poważnie - warto :) Gdy ją posiądziemy 
to potem już ryzyko kontuzji mocno spadnie, a i nasze czasy na mecie będą 
lepsze.

No i w końcu tytuły, z których czerpałem wiedzę (jest ich dziewięc, kolejność
w jakiej czytałem i proponuję):

#### 1. Pytania o triathlon (Dariusz Sidor)

Pierwsza pozycja to darmowa książka [Pytania o triathlon](http://xtri.pl/trening/pytania-o-triathlon-darmowy-ebook-o-triathlonie-od-dariusza-sidora/) 
Dariusz Sidora. Bardzo polecam, ponieważ rozwiewa ona sporo mitów i daje też 
szansę przemyśleć jeszcze zanim się zabierzemy za treningi czy w ogóle warto i 
jak to wygląda: 
[![Pytania o triathlon]({filename}/static/pytania-o-triathlon.png)](http://xtri.pl/trening/pytania-o-triathlon-darmowy-ebook-o-triathlonie-od-dariusza-sidora/)

#### 2. Triathletes Training Bible (Joe Friel)

Chyba najbardziej rozległy klasyk: Biblia Triathlonistów Joe Friela; 
ostatnie wydanie jest super (angielskojęzyczne, starsze wydania dostępne 
języku PL też są ok, tylko mniej uporządkowane); autor Joe Friel to bardzo 
znany w świecie sportów wytrzymałościowych trener, współzałożyciel 
[TrainingPeaks](http://www.trainingpeaks.com/) (taka platforma do analizy 
treningów dla prosów i semi prosów):
 
[![Triathletes Training Bible]({filename}/static/tri-training-bible.png)](https://www.amazon.com/Triathletes-Training-Bible-Worlds-Comprehensive/dp/1937715442/ref=dp_ob_title_bk)
 
Jednak ta książka może być trochę przytłaczająca, bo opisano w niej praktycznie 
wszystko. Dobrze przeczytać na jesień przed rozpoczęciem sezonu tak aby sobie 
wszystko w głowie poukładać. Ta książka jest jednak trochę old - schoolowa.

#### 3. Well Built Triathlete (Matt Dixon)
 
To jest książka dla ludzi, którzy już startują, powyższą biblię przeczytali, 
mają całkiem spoko wyniki, jednak chcą lepiej a już odbijają się od ściany a 
powyższa biblia nie odpowiada na pytania dlaczego już nie mają takiego progresu. 
Matt Dixon jest na prawdę świetnym autorem i triathlonistą (prowadzi zresztą 
znanych ludzi w ramach firmy [PurplePatch](https://purplepatchfitness.com/)).

[![Well Built Triathlete]({filename}/static/well-built-triathlete.png)](https://www.amazon.com/Well-Built-Triathlete-Turning-Potential-Performance/dp/1937715116)

#### 4. Strength Training for Triathletes (Patrick Hagerman)
 
Trening triathlonowy bardzo mocno zależy od siły, którą człowiek jest w stanie 
wygenerować i mocy, którą dysponuje i może utrzymać. Powyższe książki opisują 
dość dobrze kwestie treningu siłowego, jednak nie rozwiązują tego problemu 
systematycznie (tzn w Biblii jest opisane to dokładnie wraz z periodyzacją i 
ćwiczeniami, jednak dość skąpo a Dixon raczej omawia to ogólnikowo). 
Ta książka ten problem zupełnie rozwiązuje - opisuje wszystko od A do Z. Ja na 
jej bazuje już kolejny sezon i nic więcej po prostu nie potrzebuję: 

[![Strength Training for Triathletes]({filename}/static/strength-training-for-triathletes.png)](https://www.amazon.com/Strength-Training-Triathletes-Triathlon-Endurance/dp/1937715310)

#### 5. Primal Endurance (Mark Sisson)

Powyższe książki mogą trochę przytłoczyć bo dają sporo wiedzy, czasem nie do 
końca się ze sobą zgadzają plus człowiek musi się jeszcze zastanowić dobrze co 
tak na prawdę chce osiągnąć, bo bez konkretnych celów to albo się przetrenuje 
albo wypali w dość krótkim czasie. 
Dodatkowo dobrze też jest zastanowić się nad żywieniem, które jest przecież 
bardzo istotne. Te problemy opisuje Mark Sisson w poniższej książce: 

[![Primal Endurance]({filename}/static/primal-endurance.png)](https://www.amazon.com/Primal-Endurance-chronic-carbohydrate-dependency/dp/1939563089)

#### 6. Beyond Training (Ben Greenfield)

W skrócie: książka tak na prawdę mówi jak nie spierdolić sobie życia 
treningami :)

[![Beyond Training]({filename}/static/beyond-training.png)](https://www.amazon.com/Beyond-Training-Mastering-Endurance-Health/dp/1628600128)

#### 7. Deskbound (Kelly Starrett)

Dla nerdów takich jak ja spędzających sporo czasu przed komputerem ta pozycja 
wg. mnie jest cholernie ważna. Istotna jeśli chce się osiągać dobre wyniki w 
sporcie i zmniejszać ryzyko kontuzji równocześnie spędzając sporo czasu za 
biurkiem. 
Dzięki niej będziemy się więcej ruszać na codzień, mniej leżeć przed TV oraz 
zrobimy wiele, aby praca przy biurku tak bardzo nam nie szkodziła.

[![Deskbound]({filename}/static/deskbound.png)](https://www.amazon.com/Deskbound-Standing-Up-Sitting-World/dp/1628600586)

#### 8. Developing Endurance (NSCA, 11 autorów)
 
Prawie na koniec - super pozycja dostarczająca niskopoziomowej wiedzy na temat 
tego jak organizm funkcjonuje, jaki wpływ na jego działanie na poziomie 
mikrokomórkowym mają treningi - pozycja dość naukowa.

Dodatkowo zawiera wiele pomysłów na treningi, opisuje testy, zasady, żywienie,
trening siłowy - takie trochę "wszystko w jednym" jednak w bardzo szczegółowy
sposób.

[![Developing Endurance]({filename}/static/developing-endurance.png)](https://www.amazon.com/Developing-Endurance-Performance-Conditioning-Association/dp/0736083278)

#### 9. Developing Core (NSCA, Jeffrey Willardson)

I już na prawdę na koniec: jeśli opisane w powyższych książkach ćwiczenia core 
nie wystaraczają albo chcesz zbudować pod siebie bardzo ukierunkowane zestawy 
ćwiczeń. to następująca książka bardzo dokładnie opisuje w jaki sposób określić 
swoje niedoskonałości oraz jak je poprawiać. Książka wg. mnie bardziej dla 
fizjoterapeutów lub osób, które bardzo mocno chcą zrozumieć jak działa ich 
ciało i jak je usprawnić. Opisuje rozwój funkcjonalny pod kątem bardzo wielu
sportów

[![Developing Core]({filename}/static/developing-core.png)](https://www.amazon.com/Developing-Performance-National-Conditioning-Association/dp/0736095497)